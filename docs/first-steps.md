כבר היום תוכלו להתחיל לשמור על הפרטיות שלכם. בתהליך קצר ופשוט תוכלו להוסיף שכבת הגנה לפרטיות שלכם ותרגישו בזאת באופן כמעט מיידי. בפרק זה נכיר את דפדפן Brave שחוסם פרסומות וtrackers באופן אוטומטי, מבלי שתצטרכו להגדיר שום דבר, רק להוריד ולהתקין. את הדפדפן ניתן להתקין על המחשב וגם בטלפון.
רוב החיפושים שלנו והגישה שלנו לאינטרנט נעשית דרך הדפדפן, אם בבית ואם במכשיר הסלולרי. לכן חשוב לבחור דפדפן שיכבד את הפרטיות שלכם ויתן לכם את השליטה במידע שלכם. זאת הסיבה שהתקנת דפדפן כמו Brave הוא אחד הצעדים הראשונים והחשובים שתעשו בדרך לפרטיות. ישנם עוד דפדפנים שנותנים פתרונות דומים אבל Brave לדעתי נותן את הפיתרון הכי טוב והכי שלם מכולם. אבל אתם מוזמנים לנסות גם דפדפנים אחרים.

דפדפן Brave הוא דפדפן חינמי המבוסס על מנוע Chromium של גוגל. דפדפן Brave מאפשר לכם גם להרוויח כסף (קטן) תמורת פרסומות, אבל פרסומות שמאוד לא מציקות וכמעט לא מורגשות. את הכסף מקבלים במטבע שלהם שנקרא BAT.

זכרו: תמיד אתם יכולים לפתוח שירשור לעזרה אם אתם מסתבכים.

שלבים:

1. הורידו את דפדפן [https://brave.com/download/](https://brave.com/download/) Brave
2. עקבו אחר ההוראות והתקינו.

לדפדפן Brave יש כמה רמות של פרטיות וניתן גם להשתמש בו כדפדפן Tor, מה שיסתיר את הזהות האינטרנטית שלכם לחלוטין וזה יהיה בלתי אפשרי לדעת את זהותכם. (היו מקרים מיוחדים שכן ממשלות הצליחו למצוא בנאדם ברשת tor אבל זה רק בגלל שהבנאדם השאיר עקבות ופעל בצורה לא חכמה). חשוב להדגיש - אם אתם משתמשים בTor אל תתחברו עם החשבונות הפרטיים שלכם בשום אופן. מהסיבה שדפדפן Tor עובד בצורה כזאת שאין לכם באמת דרך לדעת דרך איפה המידע שלכם עובר ובידיים של מי זה עובר.

עכשיו כשדפדפן Brave מותקן אצלכם במחשב או על מכשיר הטלפון, רמת הפרטיות שלכם כבר יותר גבוהה. ניתן להגדיר מנוע חיפוש לבחירתכם, ישנם מנועי חיפוש שבניגוד לגוגל אינם עוקבים אחריכם ואינם שומרים את החיפושים שלכם [סקירת מנועי חיפוש](search-engines.md).
לשינוי מנוע חיפוש עקבו אחר ההוראות:

בדפדפן Brave לחצו על הגדרות מהתפריט.
1. בחרו ״מנוע חיפוש״ בתפריט.
2. בחרו את המנוע שאתם רוצים בתיבה.

זהו, מנוע החיפוש שלכם מוגדר.

גילוי נאות - אני אישית משתמש בגוגל כמנוע חיפוש בדפדפן בבית וב[startpage](https://www.startpage.com/) במכשיר הסלולרי.
